„Czarny weekend” w Grand Prix San Marino 1994
 
Imola – niespełna 70 tysięczne miasto we Włoszech. Od 1980 do 2006 roku, na tamtejszym torze wyścigowym, ufundowanym przez słynnego Enzo Ferrariego, odbywało się Grand Prix San Marino. Tor o długości 4,933 km dawał kierowcom wszystko: długą prostą, szykany, szybkie, wolne zakręty, wysokie „tarki” (najczęściej biało-czerwone krawężniki ulokowane na zakrętach) i jazdę odwrotną do kierunku ruchu wskazówek zegara. Krótko mówiąc – był wymagający, a do tego niebezpieczny. Ciemną stronę obiektu świat zobaczył na przełomie kwietnia i maja 1994 roku…

Grand Prix San Marino 1994: 29 kwietnia, piątek – ostrzeżenie
Rankiem w Imoli rozpoczęły się pierwsze treningi. Kierowcy testowali ustawienia swoich bolidów. Stratedzy poszczególnych ekip rozprawiali nad taktyką na niedzielny wyścig. Wszystko po to, by wygrać. Wśród mknących z zawrotnymi prędkościami zawodników był też on: 22-letni wówczas Rubens Barrichello. Brazylijczyk od najmłodszych lat uznawany był za obiecującego kierowcę. Fakt ten wykorzystali przedstawiciele teamu Jordan i w 1993 roku podpisali z nim kontrakt. Samochodem tego zespołu Barrichello rozpoczął „Czarny Weekend” w Formule 1.

W czasie jednego z okrążeń treningowych Rubens pokonywał zakręt Variante Bassa. Wskazówki prędkościomierza oscylowały w okolicach liczby 200. Wychodząc z zakrętu najechał na „tarki”, a jego bolid nagle wzbił się w powietrze. Przeleciał kilka metrów, wbił się w ochronną bandę i przekoziołkował. Roztrzaskana maszyna leżała na prawym boku, bez trzech kół.

Na szczęście akcja ratunkowa udała się.  Nieprzytomnego zawodnika Jordana przetransportowano do szpitala. Odwiedził go tam rodak i przyjaciel – Ayrton Senna, który pomimo zakazu lekarzy przeskoczył mur by dostać się do kolegi. Dla młodego Barrichello odwiedziny legendy Formuły 1 były niezwykle ważne. Dla Senny również. Obaj nie zdawali sobie sprawy, że widzą się ostatni raz…

Grand Prix San Marino 1994: 30 kwietnia, sobota – czerwone światło
Roland Ratzenberger wsiadając do bolidu Simtek S941 wiedział, co stało się dzień wcześniej. Zdawał sobie też sprawę z jakim torem przychodzi mu się zmierzyć. Tyle że jak każdy normalny kierowca, chciał osiągnąć jak najlepszy wynik. Po przejechaniu wolniejszych okrążeń Austriak rozpoczął atak. Jedno pokonał w niezłym czasie, ale w okolicy szykany Aqua Minerale uszkodził przedni spojler. Mimo awarii nie zjechał do swojego boxu. Pojechał dalej.

Pierwsza ofiara Grand Prix San Marino 1994 - Roland Ratzenberger
Była 18 minuta kwalifikacji, Ratzenberger z prędkością 314 km/h zbliżał się do zakrętu Villeneuve, gdy nagle uszkodzony wcześniej element oderwał się. Jego maszyna straciła przednią siłę dociskową i przestała skręcać. Kierowca stracił nad nią kontrolę i wspomniany zakręt przejechał prosto. Uderzył w betonową ścianę doszczętnie niszcząc bolid.

Oczom telewidzów na całym świecie ukazał się dramatyczny obraz: głowa Rolanda bezwładnie leżała na kierownicy. Na miejsce wypadku przybył słynny neurochirurg, Sid Watkins. Natychmiastowa pomoc, przewiezienie do szpitala i operacja nic nie dały. Ratzenberger zmarł w skutek licznych urazów głowy i kręgosłupa. Wśród płaczących kibiców, zszokowanych kierowców zaczęło rodzić się pytanie: czy jest sens kontynuowania zmagań w Imoli? Dla organizatorów odpowiedź była jednak jasna. Czas pokazał, że decyzja ta była tragiczna…

Grand Prix San Marino 1994: 1 maj, niedziela – katastrofa i nauczka na lata
Gdy Rubens Barrichello uległ wypadkowi Ayrton Senna zaczął głośno mówić o bezpieczeństwie w czasie wyścigów Formuły 1. Gdy zginął Roland Ratzenberger, w sobotni wieczór, 30 kwietnia 1994 roku zaczął działać. Wraz z innymi kierowcami powołał do życia Drivers Safety Group, organizację, na której czele stanął. Od tego momentu sami zawodnicy chcieli doprowadzić do ograniczenia wypadków i wyeliminowania ofiar śmiertelnych. Trzykrotny mistrz świata z Brazylii, jako najstarszy i najbardziej utytułowany zawodnik, miał stać się twarzą całego przedsięwzięcia.

W trakcie Grand Prix San Marino 1994 Ayrton Senna zginął
W kwalifikacjach do Grand Prix San Marino, Ayrton Senna wywalczył 65 w karierze pole position. Chciał w końcu zwyciężyć, bo dwóch pierwszych wyścigów sezonu nie ukończył. Winą za niepowodzenia obarczano źle skonstruowany bolid FW16 ze stajni Williamsa. Pozbawiony kontroli trakcji i aktywnego zawieszenia, które dawały mu przewagę rok wcześniej, stał się ciężki w prowadzeniu. Senna wiedział o tym.

O godzinie 14:00 kierowcy ruszyli. Ale fatum nie ustępowało. W czasie startu pojazdy Pedro Lamy i J. J. Lehto zderzyły się, a koło z bolidu tego pierwszego wyleciało w stronę trybun. 9 osób odniosło rany. Natychmiast na trasę wjechał samochód bezpieczeństwa. Nim służby porządkowe oczyściły miejsce zdarzenia zawodnicy zmuszeni byli jechać za wspomnianym wozem. Senna miał jednak pretensje do jego kierowcy. Twierdził, że jechał zbyt wolno, przez co ciśnienie w oponach jego i reszty startujących spada. Miał rację.

Minęło kilka minut i wyścig zrestartowano. Od razu dwójka Senna – Schumacher odjechała pozostałym. Na drugim okrążeniu po wznowieniu zmagań obaj dojeżdżali do zakrętu Tamburello. Niemiec, który jechał za Brazylijczykiem zobaczył iskry, które wydobywały się spod bolidu Williamsa. Po wyjechaniu z zakrętu Ayrton miał skręcić w lewo. Nie zrobił tego, a jego samochód z pełnym impetem uderzył w betonową ścianę. Podobnie jak dzień wcześniej, tak i w tym wypadku szczątki bolidu latały po torze.

Senna nie wysiadał. Nie dawał też oznak życia. Zjawili się medycy, wyścig przerwano, a trzykrotnego mistrza świata przetransportowano do szpitala. Tam też, wieczorem podano informację, że zmarł. Szok z jakim musieli zmierzyć się wszyscy sympatycy Formuły 1 był niewyobrażalny. Brazylijczycy stracili jednego z najlepszych sportowców, swojego ambasadora. W kraju Senny wprowadzono trzydniową żałobę narodową. W czasie pogrzebu żegnały go tłumy.

Przyczyną wypadku Ayrtona Senny była prawdopodobnie awaria układu kierowniczego. Istnieje masa teorii na temat całego wydarzenia i skutków z nim związanych: