Jeżeli zastanawiacie się czy rozpoczynanie dnia od filiżanki mocnej, gorącej, czarnej kawy jest dobrym pomysłem, to po przeczytaniu tego artykułu będziecie wiedzieli, że tak. Oczywiście, kawa nie zastąpi śniadania czy leków, ale może w bardzo łatwy sposób uprzyjemnić codzienne funkcjonowanie i ochronić przed wieloma zagrożeniami. Oto dziesięć zdrowotnych właściwości kawy, o których nie mieliście pojęcia.

1. KAWA OBNIŻA STRES
Od dawna wiadomo, ze kawa ma działanie terapeutyczne. Już sam jej zapach działa na nas odprężająco. Kto nie lubi porannego zapachu parzonej kawy czy aromatu dopiero co zmielonych ziaren, który później jeszcze długo utrzymuje się w kuchni. Zdecydowanie, dobroczynne substancje zawarte w tym czarnym napoju stymulują nasz mózg i niwelują stres.

2. POPRAWIA POTENCJĘ
Przede wszystkim kawa działa jak afrodyzjak. Pobudza nasz mózg, sprawiając, że nabieramy większej ochoty na seks. Zgodnie z najnowszymi badaniami u mężczyzn, którzy wypijają 2-3 filiżanki kawy dziennie incydenty związane z brakiem erekcji praktycznie nie występują lub występują sporadycznie. Po co faszerować się drogimi środkami chemicznymi skoro w kuchni niemal każdego domu jest kawa. Ten sposób wydaje się zdecydowanie zdrowszy i przyjemniejszy.

3. ZMNIEJSZA RYZYKO CUKRZYCY
Badania wykonane w 2009 roku wykazały, że kawa zmniejsza zachorowanie na cukrzyce o 7%. To dużo jeżeli weźmiemy pod uwagę, że na cukrzycę choruje ponad 300 milionów ludzi na całym świecie. Profilaktyka w tej kwestii jest niezbędna, ponieważ cukrzyca to choroba cywilizacyjna, która może dotknąć każdego. Wystarczy zaledwie filiżanka kawy dziennie, by zmniejszyć ryzyko zachorowania.

4. ZMNIEJSZA RYZYKO DEPRESJI
Fakt, że kawa poprawia nastrój jest ogólnie znany. Najnowsze badania dowodzą, że każdorazowo po wypiciu filiżanki kawy poziom serotoniny i dopaminy czyli substancji odpowiedzialnych za dobre samopoczucie wzrasta. Jeżeli chcemy uniknąć depresji i innych chorób psychicznych, zwłaszcza w ponure jesienne i zimowe dni musimy częściej sięgać po mocne espresso. Nie ma lepszego sposobu.

5. POPRAWIA KRĄŻENIE KRWI
Dowiedziono, że kawa poprawia krążenie krwi. Wpływa pozytywnie na pracę serca i naczyń krwionośnych. Picie kawy zwiększa przepływ krwi w naczyniach krwionośnych o prawie 30%. Dzięki temu prawidłowo dotlenione komórki są bardziej wydolne, a to poprawia ogólną kondycję naszego organizmu.

6. CHRONI PRZED CHOROBĄ PARKINSONA
Jak dotąd nie wynaleziono skutecznego lekarstwa na chorobę Parkinsona, a jak wiadomo jest to przypadłość neurologiczna znacznie obniżająca jakość życia. Teraz dzięki kawie można skutecznie, nawet o 60% obniżyć ryzyko zachorowania na nią. Klucz do sukcesu to jeden z głównych składników kawy – kofeina, która przyjmowana regularnie chroni przed Parkinsonem.

7. SPALA TŁUSZCZ
Jak wiadomo kawa zawiera kofeinę. Kofeina odgrywa istotna rolę w procesie przemiany materii. Jest w stanie nawet o 20% przyspieszyć spalanie tłuszczu. Warto pamiętać, że im lepszej jakości kawę spożywamy, tym szybciej przebiega proces odchudzania. Tak spożywanej kawy nie należy słodzić, ani wzbogacać innymi aromatami, ponieważ zwiększamy w ten sposób jej kaloryczność.

8. ZAWIERA ANTYOKSYDANTY
Nieprzetworzone ziarna kawy zawierają ponad 1000 różnych przeciwutleniaczy. Taki poziom prozdrowotnych substancji sprawia, że marginalizowana do tej pory kawa staje się lepszą alternatywą dla zielonej herbaty czy kakao, które nie wszyscy lubią. Antyoksydanty niszczą wolne rodniki, które odpowiadają za procesy starzenia. Są niezwykle istotnym elementem naszej diety i powinniśmy zwracać uwagę by potrawy, które spożywamy je zawierały. Kawa nie dość, że zawiera ich ogromne ilości to w dodatku są to przeciwutleniacze bardzo łatwo przyswajalne.

9. CHRONI PRZED NOWOTWORAMI
Oczywiście nie ochroni nas przed wszystkimi typami nowotworów, ale na pewno zmniejszy ryzyko zachorowania. Polifenole i antyoksydanty zawarte w kawie niwelują stany zapalne w organizmie, chroniąc go od takich zmian nowotworowych jak rak piersi, jelita grubego, prostaty czy wątroby. W przypadku raka prostaty mówi się o znacznym zmniejszeniu ryzyka zachorowań, nawet o 30%, a w przypadku raka wątroby o 10%.

10. CHRONI PRZED PROMIENIAMI UV
Kawa nie zastąpi tutaj kremu z filtrem, ale warto wypić mocną, małą czarną przed wyjściem na plażę. Substancje zawarte w kawie chronią naszą skórę przed szkodliwym działaniem promieniowania słonecznego. Polifenole, które znajdują się w ziarnach kawy pozytywnie wpływają na wygląd naszej cery niwelując wypryski i poprawiając koloryt skóry.

Kawa to zaraz po wodzie drugi najpopularniejszy napój świata. Pijemy ją podczas śniadania, po obiedzie czy późnym popołudniem, ale tak naprawdę nie ma złej pory na kawę. Odgrywa też istotną funkcję towarzyską, wprawia w dobry nastrój i łagodzi stres. Mimo, że nie jest zalecana w dużych ilościach i osobom chorym na nadciśnienie, to jednak spożywana regularnie chroni przed wieloma chorobami.

11. Poprawia humor :)
Sprawdź naszą kategorię kawa na prezent w której znajdziesz pomysły na prezenty dla siebie lub twoich bliskich. Taki upominek zawsze jest trafiony bo kto nie lubi kawy :)? Poprawi  humor i dostarczy nowych smaków do naszych przerw lub spotkań.

Zapraszamy do zapoznania się z naszą ofertą kawy ziarnistej.