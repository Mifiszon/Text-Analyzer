Od śmierci Ayrtona Senny na torze Imola w 1994 roku minęło już prawie 30 lat. 

Dziesięcioletnia kariera Senny obfitowała w mistrzostwa, zwroty akcji i ustanawianie rekordów. Dla F1 był to okres najciekawszych pojedynków, które ekscytowały zwykłych ludzi i wbudzały zainteresowanie mediów. Czytaj dalej, a poznasz 10 najważniejszych momentów w karierze Senny. Odkryjesz też szczegóły śmierci Senny oraz dowiesz się, jak jego tragedia wpłynęła na przyszłość F1.

10. Grand Prix Japonii 1990 r.
W 1990 roku Alain Prost, odwieczny rywal Senny, odszedł z McLarena-Hondy do Ferrari. W poprzednim sezonie podczas ostatniego wyścigu, jakim tradycyjnie było GP Japonii, doszło do incydentu. Otóż kolizja spowodowana przez Prosta wyrwała tytuł z rąk Senny i sprawiła, że to Prost świętował mistrzostwo.

Tym razem do GP Japonii kierowcy podchodzili z nieznaczną przewagą punktową Ayrtona.

Przed wyścigiem Senna narzekał, że Pole Position, z którego miał startować, zostało ustawione po złej stronie toru. Ostrzegał, że jeśli Prost, startujący z drugiej pozycji, lecz po czystej stronie toru, wystartuje lepiej, ten na pierwszym zakręcie nie zdejmie nogi z gazu.
SAC
Jak powiedział, tak zrobił. Senna już na pierwszym kornerze zajechał drogę Prostowi, prowokując wypadek i eliminując z wyścigu ich obu. Dzięki temu w 1990 roku mistrzostwo trafiło do Senny. W kartach historii F1 ta kraksa zapisała się jako jeden z najbrutalniejszych rewanżów wśród kierowców.

9. Pojedynek Senny z Schumacherem
Senna vs Schumacher - gdyby nie przedwczesna śmierć Brazylijczyka, pewnie teraz mówilibyśmy o tej rywalizacji jako o najwspanialszej w historii F1. Niestety, świat został z niej ograbiony. Jej przedsmak mogliśmy ujrzeć w 1992 roku, kiedy Schumacher rozpoczynał swój pierwszy pełny sezon w Formule 1.

Ich pierwsze spięcie miało miejsce podczas GP Brazylii, gdy Schumacher skrytykował Sennę za niekonsekwentną jazdę. Kierowca McLarena odpowiedział, zrzucając winę na problem z silnikiem, który wpływał na prędkość bolidu.

Schumacher nie musiał długo czekać na odwet. Po tym jak wbił się w tył bolidu Senny na GP Francji, Brazylijczyk udzielił mu publicznej lekcji przed kamerami, próbując go ośmieszyć.

Kierowcy ponownie się pokłócili już dwa wyścigi później, na GP Niemiec. Senna narzekał na Schumachera, że Niemiec spowalniał go, jadąc przed nim na treningu. 

Wiedząc obecnie, jak potoczyły się losy obu kierowców, znaczące są słowa Senny, który powiedział: “Chcę żyć w pełni, bardzo intensywnie. Nigdy nie chciałbym żyć częściowo, cierpiąc z powodu choroby lub niepełnosprawności. Jeśli kiedykolwiek zdarzy mi się wypadek, który ostatecznie pozbawi mnie życia, mam nadzieję, że zdarzy się on w jednej chwili.” Można powiedzieć, że Ayrton zmarł tak, jak chciał. Schumacher natomiast, 20 lat później, uległ wypadkowi na nartach, przez który doświadcza teraz dokładnie tego, co zawsze było największym koszmarem Senny.

8. Wojna na słowa z Jackie Stewartem
Po kolizji Senny i Prosta nie milkły głosy, iż Brazylijczyk inicjuje wiele niebezpiecznych sytuacji na torze. Po kolejnym wyścigu swoje zdanie o Sennie wyraził Jackie Stewart. Szkot, przeprowadzając z nim wywiad, stwierdził, że Ayrton miał więcej kolizji z innymi kierowcami, niż wszyscy dotychczasowi mistrzowie świata razem wzięci.

Senna odparł, iż jest zdziwiony słowami Stewarta, który jest przecież doświadczonym kierowcą i wie, na czym polega ten sport. Wywiad obfitował w fajerwerki i przeszedł do historii jako jeden z najsłynniejszych dialogów pomiędzy byłym i aktualnym kierowcą F1.

7. Koło w koło z Mansellem
Inny kierowca wyprzedzający Sennę był niecodziennym widokiem. Najpopularniejszym z takich wyczynów był bez wątpienia manewr Nigela Mansella podczas GP Hiszpanii w 1991 roku. Ten pojedynek po dziś dzień pozostaje jednym z najciekawszych w historii F1.

6. GP Japonii w 1988 roku
Pierwszy tytuł mistrzowski Senny opiewał w dramaturgię. Sezon ‘88 należał do McLarena - każdy wiedział, że to tutaj trafi tytuł, nie było tylko wiadomo, do którego kierowcy - Senny czy Prosta. Przed GP Japonii, Senna miał 8, a Prost 7 zwycięstw na koncie. Obaj mieli identyczne bolidy - jak dwie krople wody. 

Zwycięstwo Senny na torze Suzuka oznaczałoby dla niego mistrzostwo. Senna miał w tym wyścigu Pole Position, tuż obok ustawiony był Prost. Wyścig zaczął się dla Brazylijczyka fatalnie - zgasił samochód na starcie a inni kierowcy cudem uniknęli zderzenia z nim. Ayrton spadł wtedy na 14. pozycję, lecz szybko odrabiał straty. Już na pierwszym okrążeniu wyprzedził sześciu kierowców, dając nadzieję na punkty. 

Szczęśliwie dla Senny, jadący na pierwszej pozycji Prost zaczął mieć problemy ze skrzynią biegów, a Brazylijczyk niedługo potem zameldował się na trzecim miejscu. Pomiędzy nim a rywalem z zespołu znajdował się jeszcze Ivan Capelli z drużyny Leyton Cars i to on jako pierwszy prześcignął Prosta. Nie cieszył się jednak długo, bo jego bolid odmówił posłuszeństwa. W konsekwencji musiał wycofać się z wyścigu. 

Na placu boju o pierwsze miejsce pozostali więc Prost i Senna. Francuz miał niesprawną skrzynię biegów i spowalniali go kierowcy, których musiał dublować. Na 27. okrążeniu Prosta przyblokował Rial Andrea de Cesaris, przez co Senna uzyskał szansę na wyprzedzenie rywala z zespołu. Skorzystał z niej i na kolejnych okrążeniach coraz bardziej oddalał się od Francuza. Do końca wyścigu utrzymał pierwsze miejsce, walcząc jedynie ze śliskim torem. Zwyciężając, zdobył tego dnia swoje pierwsze mistrzostwo świata. Wraz z nim, ze szczęścia płakała cała Brazylia.