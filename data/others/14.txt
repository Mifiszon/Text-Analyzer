Yerba Mate – właściwości zielonego złota Indian

Różnorodność regionalnych odmian Ilex paraguariensis
Typy suszu: con palo, despalada i mieszanki smakowe
W czym pije się Yerba Mate? Akcesoria do parzenia
Wybór matero: tykwa, Palo Santo, ceramika, stal nierdzewna czy szkło
Curado, czyli przygotowanie naczynia z tykwy
Jak przyrządzać Yerba Mate?
Przenośne parzenie: termosy i termometry
Przeciwwskazania i potencjalne ryzyko spożycia yerba mate
Interakcje z lekami
Yerba Mate to napar na bazie suszu z liści i patyczków ostrokrzewu paragwajskiego. Ostrokrzew Paragwajski uprawiany jest w Ameryce Południowej, głównie w Argentynie, Brazylii, Paragwaju i Urugwaju. Moc Ostrokrzewu Paragwajskiego znali już Indianie z plemienia Guarani, zaparzali liście mate, aby usunąć zmęczenie, zyskać energię, zmniejszyć stres czy zredukować głód. Intensywny smak i aromat oraz przyjemne pobudzenie sprawia, że Yerba mate ma dziś wielu zwolenników i stała się dla nich alternatywą kawy czy herbaty.

Geneza nazwy yerba mate
Nazwa naparu ma swoje korzenie w języku hiszpańskim i keczua. Słowo "yerba" pochodzi od łacińskiego "herba", co po hiszpańsku oznacza "ziele". Z kolei "mate" wywodzi się od słowa "mati" z języka keczua, które określało naczynie wykonane z tykwy (calabaza), służące do picia naparu. W dosłownym tłumaczeniu yerba mate to po prostu "ziele w tykwie".

Yerba mate jako napar narodowy w Ameryce Południowej
Picie yerba mate to znacznie więcej niż spożywanie napoju – to ważny element kultury i rytuał społeczny. W krajach takich jak Argentyna, Paragwaj, Urugwaj oraz w południowej Brazylii, ten napar z Ameryki Południowej ma oficjalny status napoju narodowego. Jest symbolem gościnności, przyjaźni i wspólnoty, często pije się go w gronie rodziny i przyjaciół, podając jedno naczynie z rąk do rąk.

Zalety picia Yerba Mate
Wpływ tego napoju na zdrowie człowieka jest ogromny. Susz zawiera ponad 200 różnych składników aktywnych, w tym minerały, mikroelementy i przeciwutleniacze, które działają na wiele obszarów ludzkiego ciała. Dzięki nim yerba mate nie tylko pobudza, ale i kompleksowo wspiera organizm.

yerba mate w tykwie

Poniżej lista najczęściej wymienianych właściwości zdrowotnych Yerby:

polepsza samopoczucie i koncentrację;
jest bogatym źródłem witamin i minerałów;
redukuje łaknienie i stanowi wsparcie odchudzania;
ma działanie pobudzające, likwiduje objawy zmęczenia;
podnosi wytrzymałość podczas wysiłku fizycznego;
reguluje ciśnienie krwi i poprawia funkcje układu krążenia;
oczyszcza organizm z toksyn;
wpływa pozytywnie na libido;
obniża poziom złego cholesterolu (LDL);
wpływa pozytywnie na układ nerwowy i serce;
dzięki antyoksydantom poprawia jędrność skóry i opóźnia procesy starzenia;
poprawia przemianę materii, przyspiesza metabolizm, reguluje trawienie i stymuluje wydzielanie soku żołądkowego;
wzmacnia odporność organizmu.
Co zawiera Yerba Mate?
Sekretem działania yerba mate jest unikalna kompozycja składników. Napar powstaje z liści i gałązek ostrokrzewu paragwajskiego (Ilex paraguariensis). Jego skład to głównie alkaloidy ksantynowe (kofeina, teobromina, teofilina), liczne przeciwutleniacze, czyli polifenole (kwas chlorogenowy), saponiny, witaminy (A, C, E, oraz witaminy z grupy B: B1, B2, B3, B5, B6), minerały (magnez, potas, mangan, cynk, miedź), flawonoidy i niewielkie ilości olejków eterycznych. Zawartość poszczególnych składników w suszu jest zmienna i zależy od odmiany ostrokrzewu, miejsca uprawy, nasłonecznienia, pory zbiorów czy metody suszenia liści.

Kofeina (Mateina)

Kofeina, często nazywana w kontekście yerby mateiną, działa stymulująco na ośrodkowy układ nerwowy, poprawiając koncentrację i redukując zmęczenie. Rozszerza naczynia wieńcowe, może delikatnie podnosić ciśnienie krwi i przyspieszać akcję serca. Dodatkowo stymuluje wydzielanie soku żołądkowego i działa moczopędnie.

