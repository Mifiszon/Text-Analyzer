Wczesna historia
3000 r. p.n.e.

Najstarsze odkrycia archeologiczne pochodzą z epoki brązu i wskazują na osadnictwo w tym obszarze.

V–VII wiek n.e.:

Jumeirah staje się przystankiem na szlaku handlowym z Omanu do dzisiejszego Iraku. Mieszkańcy handlowali głównie rybami, łodziami oraz perłami.

XVI wiek

Portugalczycy interesują się szlakami handlowymi w regionie, przywożąc ze sobą wpływy europejskie.

Historia Dubaju (XVIII–XX wiek)
1793 r.

To okres przepychanek politycznych i plemiennych. Plemię Bani Yas przejmuje władzę polityczną i zasiedla Abu Dhabi.

1820 r.

Negocjacje między lokalnymi przywódcami i Brytyjczykami kończą się serią rozejmów morskich. Region zyskuje przydomek „Wybrzeża rozejmów”.

1833 r.

Maktoum Bin Butti z plemienia Bani Yas osiedla się na półwyspie Shindagha u ujścia Zatoki Dubajskiej i ogłasza niepodległość od Abu Dhabi. Jego dynastia do dziś sprawuje władzę nad Dubajem.


Lata 70. XIX wieku

Dzięki dobrze rozwiniętemu przemysłowi poławiania pereł Dubaj rozkwita i staje się głównym portem na wybrzeżu Zatoki Perskiej.

1902 r.

Napływ irańskich handlarzy i arabskich osadników do Dubaju sprawia, że miasto rozrasta się jeszcze szybciej. W tym korzystnym dla miasta okresie handel krajowy i zagraniczny rozwinął się, a w Dubaju powstały największe targi w Arabii.

Historia Dubaju – początek XX wieku
Lata 50. XX wieku

Odkrycie ropy w Omanie Traktatowym.


Lata 60. XX wieku

Zwiększa się ludność pochodzenia indyjskiego i pakistańskiego w Dubaju, co tchnęło nowe życie w rynek włókienniczy i zwiększyło wymianę handlową z Indiami.

Współczesna historia Dubaju
1966 r.

Odkrycie ropy na polu naftowym Fateh było punktem zwrotnym w historii Dubaju.


1971 r.

Oman Traktatowy, złożony z szejkanatów: Abu Dhabi, Dubaj, Shardża, Adżman, Umm al‑Kajwajn i Fudżajra, tworzy Zjednoczone Emiraty Arabskie i dołącza do Ligi Państw Arabskich. Rok później przyłącza się również Ras al‑Chajma. Otwarcie Międzynarodowego Lotniska w Dubaju.

1979 r.

Dwa wielkie otwarcia – portu Jebel Ali i kompleksu Dubai World Trade Centre. To pierwszy w mieście wieżowiec, który zapoczątkował inne ambitne projekty architektoniczne.

1985 r.

Pierwszy lot Emirates. Inauguracja Jebel Ali Free Zone, która przyciąga ważnych inwestorów zagranicznych.

1996 r.

Pierwsza edycja wyścigów konnych Dubai World Cup. Narodziny Dubajskiego Festiwalu Zakupów.

1999 r.

Otwarcie Burdż Al‑Arab, jedynego na świecie siedmiogwiazdkowego hotelu.

2002 r.

Szejk Mohammed otwiera dwie dzielnice Dubaju – Internet City i Media City – oraz umożliwia prywatnym firmom zagranicznym zakup nieruchomości w wybranych obszarach.

2003 r.

Rozpoczęcie ambitnych projektów, w tym budowy najwyższego wieżowca świata, Burdż Chalifa, i 300 sztucznych wysp.

2009 r.

Otwarcie Terminalu 3 Emirates i linii metra w odpowiedzi na coraz bardziej intensywny ruch lotniczy i samochodowy.

2010 r.

Burdż Khalifa o wysokości 830 metrów zostaje najwyższą budowlą stworzoną przez człowieka na Ziemi.

2013 r.

Dubaj i ZEA świętują zwycięską ofertę na organizację World Expo 2020.

2016 r.

Szejk Mohammed otwiera Dubajski Kanał Wodny, który ma swój początek w Zatoce Dubajskiej i przepływa przez całe miasto aż do Zatoki Arabskiej.

2018 r.

W parku Zabeel pojawia się nowa atrakcja – licząca 150 metrów wysokości Rama Dubajska. Roztaczają się z niej panoramiczne widoki zarówno na historyczną stronę Dubaju, jak i drapacze chmur w nowej części miasta.