Zatrzęsienie gwiazd w finale "The Voice of Poland". Szykuje się nie lada widowisko
Już w najbliższą sobotę widzowie TVP2 poznają zwycięzcę 16. edycji "The Voice of Poland". Finał zapowiada się wyjątkowo widowiskowo, bo na scenie pojawi się nie tylko piątka finalistów, lecz także wielkie nazwiska polskiej i europejskiej muzyki. Wśród zaproszonych gości zobaczymy między innymi ZAZ, Nemo oraz Ralpha Kamińskiego.

Audio generowane przez AI (ElevenLabs) i może zawierać błędy
Ania Iwanek i Kuba BadachThe Voice of Poland / TVP
Ania Iwanek i Kuba Badach
O zwycięstwo w 16. edycji "The Voice of Poland" powalczą Hania Kuzimowicz z drużyny Michała Szpaka, Jasiek Piwowarczyk reprezentujący team Margaret, Mateusz Jagiełło — podopieczny Tomsona i Barona — a także Łukasz Reks z grupy Kuby Badacha oraz Żaneta Chełminiak prowadzona przez Anię Karwan. Każdy z nich zaprezentuje własny finałowy utwór, a dodatkowo wystąpi w duecie ze swoim trenerem, co od lat stanowi jeden z najbardziej emocjonujących momentów finału.

Zobacz także: Wielki finał "The Voice of Poland" tuż-tuż. Bukmacherzy już mają swojego faworyta

Poznaj kontekst z AI
Kiedy odbędzie się finał 16. edycji 'The Voice of Poland'?
Kto wystąpi w finale 'The Voice of Poland'?
Jakie utwory zaprezentują finaliści?
Kto jest ubiegłoroczną zwyciężczynią programu?
"The Voice of Poland". Gwiazdy finału ujawnione. Kto wystąpi?
Nadchodzący odcinek uświetnią także występy gwiazd, które w ostatnich latach szczególnie zaznaczyły swoją obecność na scenie muzycznej. Na scenie pojawi się ubiegłoroczna zwyciężczyni programu, Ania Iwanek, którą do triumfu doprowadził Kuba Badach. Swoją piosenkę "Brightest Life" zaśpiewa również Marianna Kłos, tegoroczna reprezentantka Polski na Eurowizji Junior. Po raz pierwszy w historii programu wystąpi Ralph Kamiński.

Na tym jednak nie koniec wielkich muzycznych emocji. Fani europejskiej muzyki z pewnością zwrócą uwagę na obecność ZAZ — jednej z najpopularniejszych francuskich wokalistek ostatnich lat — oraz Nemo, triumfatora Eurowizji sprzed roku.

Finał 16. edycji "The Voice of Poland" zaplanowano na najbliższą sobotę, 29 listopada. Początek o godz. 20.

Czytaj też: Zrobił furorę w "The Voice of Poland". Tak mówi o współpracy z Michałem Szpakiem
Dziękujemy, że przeczytałaś/eś nasz artykuł do końca. W serwisie Plejada.pl każdego dnia piszemy o najważniejszych wydarzeniach show-biznesowych. Bądź na bieżąco! Obserwuj Plejadę w Google. Odwiedź nas także na Facebooku, Instagramie, YouTubie oraz TikToku.

Chcesz podzielić się ciekawym newsem lub zaproponować temat? Skontaktuj się z nami, pisząc maila na adres: plejada@redakcjaonet.pl.